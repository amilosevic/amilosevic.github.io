---
layout: tutorial
order: 10
title: Rx Abstract
---

# Tutorijal asinhrono programiranje u Javi 

## Apstrakt

U ovom radu predstavljamo tutorijal namenjen Java programerima na temu asinhronog programiranja upotrebom Rx biblioteke koristeći njenu Java implementaciju. Rx biblioteka i koncepti koji stoje iza nje dolaze iz .NET radnog okruženja i varijante ove biblioteke postoje i u drugim programskim jezicima. U tutorijalu u pojedinim primerima prikazujemo sličnosti i razlike Java Rx biblioteke  u odnosu na Scala (RxScala) i JavaScript (RxJS) varijante. Kroz grafike, animirane dijagrame i primere prvo obrađujemo osnove Rx Observable modela, motivaciju i projektne uzorke na kojima je nastao, semantiku i garancije koje Rx pruža njenom korisniku. Potom upoređujemo sinhrone (pull) i asinhrone (push) kolekcije, govorimo o tokovima podataka i događaja i o pojmu “kašnjenja” (latency). Nakon osnova Rx biblioteke, upoznajemo čitaoca sa nekoliko standardnih Rx operatora nad asinhronim kolekcijama kroz uporedne primere u Java i JavaScript jezicima (RxDiag, RxDiag-java primeri). Na kraju, na uporednim primerima u Java, Scala i JavaScript jezicima obrađujemo pojedine probleme i “zamke” koje potencijalni korisnici Rx biblioteke mogu da očekuju (RxMorse - JavaScript, Java8, Scala primeri).

Cilj ovog tutorijala je da da objedinjen pregled teme, prikaže je na atraktivniji način i da bude koristan i čitaocima koji se prvi put susreću sa ovom problematikom i “iskusnijim” programerima. Pomenuti primeri koda su formirani tako da budu izvršivi i dostupni u izvornom obliku i da uz animacije, slike i tekst omoguće lakše usvajanje i unapređenje znanja čitalaca. 

Ključne reči: tutorijal, asinhrno programiranje, Rx, Reactive Extensions, Java, Scala, JavaScript, Observable

